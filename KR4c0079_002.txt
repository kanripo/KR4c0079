# -*- mode: mandoku-view; -*-
#+TITLE: 丁卯詩集
#+DATE: 2015-08-24 23:48:52.302663
#+PROPERTY: ID KR4c0079
#+PROPERTY: BASEEDITION SBCK
#+PROPERTY: JUAN 卷下
<pb:KR4c0079_WYG_002-1a>¶
欽定四庫全書¶
　丁卯詩集巻下¶
　　　　　　　　　　　　　唐　許渾　撰¶
　近體詩¶
　　五言律詩一百九十四首¶
　　　贈蕭鍊師(并序/)¶
錬師貞元初自梨園選為内妓善舞柘枝宫中莫有倫¶
比者寵錫甚厚及駕幸奉天以病不獲随輦遂失所止¶
<pb:KR4c0079_WYG_002-1b>¶
洎復宫闕上頗懷其義(一作/藝)求之浹日得於人間後聞¶
神仙之事謂長生可致乞奉黄老上許之詔居嵩南洞¶
清觀迨今八十餘矣雪膚花顔與昔無異則知龜鶴之¶
夀安得不由所尚哉因賦此詩題於院壁¶
曽試昭陽曲瑶齋帝自臨紅珠絡綉帽翠鈿束羅衿雙¶
闕朝塵起千門宿露隂出宫迷國歩囬駕軫皇心桂殿¶
春空晩椒房夜自深急宣求故劒冥契得遺簮暗記神¶
仙傳潜封玉女(一作/女史)箴壺中知日永掌上畏年侵莫比¶
<pb:KR4c0079_WYG_002-2a>¶
班家扇寕同卓氏琴雲車辭鳯輦羽帔别鴛衾網㫁魚¶
遊𦸼籠開鶴戱林洛煙浮碧漢嵩月上丹岑露(一作/霧)草¶
爭三秀風篁共八音吹笙延鶴舞敲磬引龍吟旄節纎¶
腰舉霞杯皓腕斟還磨照寳鏡猶挿辟寒金東海人情¶
變南山聖夀沉朱顔常似渥綠髪巳如㝷飬氣齊生死¶
留形盡古今更求應不見雞犬日駸駸¶
　　　冬日宣城開元寺贈元孚上人¶
一缽事南宗僧儀稱病容曹溪花裏别蕭寺竹前逄燭¶
<pb:KR4c0079_WYG_002-2b>¶
影深寒殿經聲徹曙鐘欲齋簷睡(一作/下)鴿(宋本/作鵒)初定壁¶
吟蛩詩繼休遺韻書傳永逸蹤藝多人譽洽機(宋本/作緣)絶¶
道情濃汲澗瓶沉𦸼眠堦錫掛松雲鳴新放鶴池卧舊¶
降龍露茗山厨焙霜秔野碓舂梵文明處譯禅衲暖時¶
縫層塔題應徧飛軒歩不慵繡梁交薜荔畫井倒芙蓉¶
翠户埀旗網朱忩列劒鋒寒風金磬逺晴雪玉樓重妙¶
理三乘達清才萬象供山髙横睥睨灘淺聚艨艟㣲霧¶
(宋本/作靄)蒼平楚殘暉淡逺峯林踈霜摵摵波静月溶溶劍¶
<pb:KR4c0079_WYG_002-3a>¶
出因雷煥琴全(宋本/作焦)遇蔡邕西方知(宋本/作如)有社支許合¶
相從¶
　　　維舟秦淮過温州李給事宅¶
給事為即日青溪醉隐銜氷池通極浦雪徑遶髙巖珠¶
玉砂同弃(宋本/作見)松筠草(宋本作/梅墜)共芟帝圗憂一失臣節¶
恥三緘代有王陵戅時無靳尚讒定應&KR0757;直筆寕為發¶
空函霧黒連雲棧風狂截海帆石梯迎雨潤沙井帶潮¶
鹹蠟屐青笻杖藍轝白罽衫應勞北歸夢山路正巉巉¶
<pb:KR4c0079_WYG_002-3b>¶
　　　蒜山津(一作登/蒜山)觀發軍¶
羽檄徴兵急轅門選将雄犬羊憂破竹貔虎(宋本/作武)極飛¶
蓬定繋(宋本一/作擊)猖狂賊何煩矍鑠翁更探黄石(宋本/作谷)略¶
重振黒山功别馬嘶營栁驚烏散井桐低星連寳劍殘¶
月譲雕弓浪曉戈鋋裏山晴鼓角中甲開魚照水旗颺¶
虎拏風去想金河逺行聞(一作/知)玉塞空漢廷應有問師¶
律在元戎¶
　　　送從兄别駕歸蜀川(并序/)¶
<pb:KR4c0079_WYG_002-4a>¶
從兄彦昭與桂陽令韋伯達貞元中俱為千牛伯達官¶
至王府長史長慶中非罪受譴前年㑹赦復故秩詔未¶
及而巳歿從兄自蜀而南發旅櫬歸𦵏塗上既而西還¶
因成十韻贈别¶
聞與湘南令童年侍玉墀家留秦塞曲官謫瘴溪湄道¶
直姦臣屏寃深聖主知逝川東去疾霈澤北來遲青漢¶
龍髯絶蒼岑(一作/山)馬鬛移(一作/悲)風淒聞笛處月惨罷琴¶
時客路黄公廟鄉關白帝祠巳稱鸚鵡賦寕誦脊令詩¶
<pb:KR4c0079_WYG_002-4b>¶
逺道書難達長亭酒莫持(一作/重違)當慿蜀江水萬里寄相¶
思¶
　　　金陵阻風登延祚閣¶
極目皆陳迹披圗問逺公戈鋋三國後冠葢六朝中葛¶
蔓交殘壘芒(或作/苔)花沒後(宋本/作廢)宫水流簫鼓絶山在綺¶
羅空極浦千艘聚髙臺一徑通雲移巫(宋本/作吴)岫雨潮轉¶
楚江風登閣慙漂梗停舟憶㫁篷歸期與歸路杉桂海¶
門東¶
<pb:KR4c0079_WYG_002-5a>¶
　　　送林處士自閩中道越由霅抵兩川¶
書劒少青眼煙(宋本/作風)波初白頭鄉關背黎嶺客路轉蘋¶
洲處困道難固乘時恩易酬鏡中非訪戴劒外欲依劉¶
髙枕海天暝落帆江雨秋鼉聲應逺鼓蜃氣學危樓智¶
士(宋本/作者)役千慮達人經(一作/輕)百憂唯聞陶靖節多在醉¶
鄉遊¶
　　　宣城贈蕭兵曹¶
桂檝謫湘渚三年波上春舟寒剡溪雪衣破洛城塵客¶
<pb:KR4c0079_WYG_002-5b>¶
道恥揺尾皇恩寛犯鱗花時去國逺月夕上樓頻貪酒¶
不辭病傭書非為貧行吟值漁父坐隐對樵人紫陌罷¶
雙轍碧潭窮一綸髙歌更南去煙水是通津¶
　　　秋夕宴李侍御宅¶
公子徴詞客秋空遞玉盃月髙羅幕卷風度錦屏開鳯¶
管添簧品鵾絃促柱哀轉喉雲旋合埀手露徐來燭換¶
三條燼香銷十炷灰蛩聲聞鼔歇螢燄觸簾囬廣檻煙¶
分栁空庭露積苔觧酲湏滿酌應為撥新醅¶
<pb:KR4c0079_WYG_002-6a>¶
　　　晨自竹徑至龍興寺崇隠上人院¶
佛寺通南徑僧堂倚北坡藤隂迷晩竹苔滑仰(去/聲)晴莎¶
病憶春前别閒宜雨後𬨨石横聞水逺林缺見山多欲¶
結三天社初降十地魔毒龍來有窟靈鶴去無窠客路¶
随萍梗鄉園失薜蘿禅心如可學不藉魯陽戈¶
　　　嵗暮自廣江至新興徃復中題峽山寺四首¶
夜醉晨方醒孤吟恐失羣海鰌潮上見江鵠霧中聞未¶
臘梅先實經(一作/終)冬草自薫樹随山崦合泉到石稜分¶
<pb:KR4c0079_WYG_002-6b>¶
虎跡空林雨猿聲絶嶺雲蕭蕭異鄉鬢明日共絲棼(出/左)¶
(傳治絲而棼/之注亂也)¶
薄暮緣西峽停橈一訪僧鷺巢横卧栁猿飲倒埀藤水¶
曲巖千疊雲重樹百層山風寒殿磬溪雨夜船燈灘漲¶
危槎沒泉衝怪石崩中臺一襟淚嵗杪别良朋¶
宻樹分蒼壁長溪抱碧岑海(一作/山)風聞鶴逺潭日見魚¶
深松盖環清韻榕根架綠隂(南方大葉榕樹枝危者/輙生根埀入地如柱大)洞¶
丁多斵石蠻女半淘金(端州斵石塗涯/縣淘金為業)南浦驚春至西¶
<pb:KR4c0079_WYG_002-7a>¶
樓送月沉江流不過嶺何處寄歸心¶
月在行人起千峯復萬峯海虚争翡翠溪邏闘芙蓉(南/方)¶
(呼市為虚呼戍為邏新/州有翡翠虚芙蓉邏也)古木髙生槲隂池滿種松(木槲/花生)¶
(于他樹槎枿池沼/多松謂之水松也)火探深洞燕香送逺潭龍(南方持火/于乳洞中)¶
(取燕而食康州悦城縣有温媪龍即蛇也随水/徃舟船至人家或千里外皆以香酒果送之)藍塢寒¶
先燒禾堂晩併舂(種藍多在塢中先燒其地人/以木槽為㫪禾謂之㫪堂)更投何¶
處宿西峽隔雲鐘¶
　　　南海使院對菊懷丁夘别墅¶
<pb:KR4c0079_WYG_002-7b>¶
何處曽移菊溪橋鶴嶺東籬踈還有艶園小亦無叢日¶
晩秋煙裏星䌓曉露中影揺金澗水香染玉潭風罷酒¶
慙陶令題詩荅謝公朝來數花發身在尉佗宫¶
　　　和李相國(并序/)¶
䝉賓客李相國見示和宣武盧僕射以吏部髙尚書自¶
江南赴闕貺大梨白鷴因贈五言六韻攀和¶
巨實珍呉果馴雛重越禽摘來漁浦上㩦在兎園隂霜¶
合凝丹頰風披斂素襟刀分瓊液散籠蔽雪華(或作/花)深¶
<pb:KR4c0079_WYG_002-8a>¶
虎帳齋中設龍樓洛下吟含消兼受彩應貴冢卿心¶
　　　陪少師李相國崔賓客宴居守狄僕射池亭¶
池色似瀟(一作/擬三)湘仙舟日正長燕飛驚蛺蝶魚戱(一作/躍)¶
動鴛鴦雲聚(一作/定)歌初轉風廽舞欲翔暖醅松葉嫩寒¶
粥杏花香羅綺留春色笙竽送晩光何湏明月夜(一作/下)¶
紅燭在華堂¶
　　　泛五雲溪¶
此溪何處路遥問白髯翁佛廟千巖裏人家一島中魚¶
<pb:KR4c0079_WYG_002-8b>¶
傾荷葉露蝉噪栁林(宋本/作枝)風急瀬鳴車軸㣲波漾釣筒¶
石苔縈棹綠山果拂舟紅更就前溪宿村橋與剡通¶
　　　王居士¶
笻杖倚柴關都城賣卜還雨中耕白水雲外劚青山有¶
藥身長健無機性自閒即應生羽翼華表在人間¶
　　　早秋三首¶
遥夜泛清瑟西風生翠蘿殘螢委玉露早雁拂金(一作/銀)¶
河髙樹曉還宻逺山晴更多淮南一葉下自覺老煙波¶
<pb:KR4c0079_WYG_002-9a>¶
一葉下前墀淮南人巳悲蹉&KR0760;青漢望迢遞白雲期老¶
信相如渴貧憂曼倩飢生公與園吏何處是吾師¶
薊北雁猶逺淮南人巳悲殘桃閒堕井新菊亦侵籬書¶
劒豈相誤琴樽聊自持西齋風雨夜更有詠貧詩¶
　　　洛東蘭若夜歸¶
一衲老禅床吾生半異鄉管絃愁裏老(宋本/作醉)書劒夢中¶
忙鳥急山初暝蝉稀樹正凉又歸何處去塵路月蒼蒼¶
　　　送叚覺歸杜曲閒居¶
<pb:KR4c0079_WYG_002-9b>¶
書劍南歸去山扉别幾年苔侵巖下路果落洞中泉紅¶
葉髙齋雨青蘿曲檻煙寕知逺游客羸馬太行前¶
　　　寄天鄉(宋本/作香)寺仲儀上人富春孫處士¶
詩僧與釣翁千里兩情通雲帶雁門雪水連漁浦風心¶
期榮辱外名掛是非中嵗晩亦歸去田園清洛東¶
　　　寄契盈上人¶
何處是西林踈鐘復逺砧鴈來秋水闊鴉盡夕陽沉婚¶
嫁乖前志功名異夙心湯師不可問江水碧雲深¶
<pb:KR4c0079_WYG_002-10a>¶
　　　晨起二首¶
桂樹綠層層風㣲煙露凝簷楹銜落月幃幌耿殘燈蘄¶
簟曙香冷越瓶秋水澄心閒即無事何異住山僧¶
殘月皓煙露掩門深竹齋水蟲鳴曲檻山鳥下空階清¶
鏡曉㸔髮素琴秋寄懷因知北忩客(一作/卧)日與世情乖¶
　　　曉發鄞江北渡寄崔韓二先軰¶
南北信多岐生涯半别離地窮山盡處江泛水寒時露¶
曉蒹葭重霜晴橘柚埀無勞促回檝千里有心期¶
<pb:KR4c0079_WYG_002-10b>¶
　　　盈上人¶
月沉霜巳凝無夢竟(一作/對)寒燈寄世何殊客修身未到¶
僧二毛梳上雪雙淚枕前氷借問曹溪路山多樹幾層¶
　　　廣陵道中¶
城勢已坡陁城邉東逝波綠桑非苑樹青草是宫莎山¶
暝牛羊少水寒鳬鴈多因髙一囬首還詠黍離歌¶
　　　宿開元寺樓¶
誰家歌褭褭孤枕在西樓竹色寒清簟松香染翠幬月¶
<pb:KR4c0079_WYG_002-11a>¶
移珠殿曉風逓玉筝秋日出應移棹三湘萬里愁¶
　　　洞靈觀冬青¶
霜霰不凋色兩株交石壇未秋紅實淺經(一作/終)夏綠隂¶
寒露重蝉鳴急風多鳥宿難何如西禁栁晴舞玉䦨干¶
　　　友人自荆襄歸江東(新䘮/其偶)¶
商洛轉江濆一杯聊送君劒愁龍失伴琴怨鶴離羣楚¶
驛枕秋水湘帆凌暮雲猿聲㫁腸處應向雨中聞¶
　　　送同年崔先軰¶
<pb:KR4c0079_WYG_002-11b>¶
西風帆勢輕南浦遍離情菊艶含秋水荷花遞雨聲扣¶
舷灘鳥沒移棹草蟲鳴更憶前年别槐花滿鳯城¶
　　　山鷄¶
珍禽暫不扃飛舞躍前庭翠網摧金距雕籠减繡翎月¶
圎疑望鏡花暖似依屏何必舊巢去山山芳草青¶
　　　孤鴈¶
昔年䨇頡頏池上靄春暉霄漢力猶怯稲梁心巳違蘆¶
洲寒獨宿(一作/立)榆塞夜孤飛不及營巢燕西風相逐(一/作)¶
<pb:KR4c0079_WYG_002-12a>¶
(伴/)歸¶
　　　寓懷¶
南國浣紗伴盈盈天下姝盤金明綉帶動(一作/鳯)珮響羅¶
&KR0237;素手怨瑶瑟清心悲玉壺春華坐銷落未忍泣蘼蕪¶
(一作嫁/狂夫)¶
　　　洛中游眺貽同志¶
康衢一望通河洛正天中樓勢排髙鳯橋形架(一作/掛)㫁¶
虹逺山晴帶雪寒水晩多風㡬日還携手鳥鳴花滿宫¶
<pb:KR4c0079_WYG_002-12b>¶
　　　夏日戯題郭别駕東堂¶
㣲風起畫鸞金翠暗珊珊晩樹埀朱實春篁露粉竿散¶
香蕲簟滑沉水越瓶寒猶恐何郎熱氷生白玉盤¶
　　　長安旅夜¶
乆客怨長(一作/良)夜西風吹鴈聲雲移河漢(一作/色)淺月泛¶
露華清掩瑟獨(一作/必)凝思緩歌空寄情門前有歸路迢¶
遞洛陽城¶
　　　鸂鶒¶
<pb:KR4c0079_WYG_002-13a>¶
池寒栁復凋獨宿夜迢迢雨頂冠應冷風毛劒欲飄故¶
巢迷碧水舊侣越丹霄不是無歸(一作/栖)處心髙多寂寥¶
　　　懿安皇太后挽歌詞¶
陵前春不盡陵下夜何窮未信金蠶老先驚玉燕空挽¶
移蘭殿月笳引栢城風自此随龍馭喬山翠靄中¶
　　　示弟¶
自爾出門去淚㾗長滿衣家貧為客早路逺得書稀文¶
字何人賞(一作誰/人重)煙波幾日歸秋風正揺落孤鴈又南¶
<pb:KR4c0079_WYG_002-13b>¶
飛¶
　　　送湯處士反初卜居曲江¶
鴈門歸去逺埀老脱袈裟蕭寺休為客曹溪便寄家綠¶
琪千嵗樹黄瑾四時花别怨應無限門前桂水斜¶
　　　發靈溪(一作/虚)館¶
山多水不窮一葉似漁翁鳥浴寒潭雨猿吟暮嶺風雜¶
英埀錦繡衆籟合絲桐應有曹(一作/桃)谿路千巖萬壑中¶
　　　題杜居士¶
<pb:KR4c0079_WYG_002-14a>¶
松偃石床平何人識姓名溪氷寒棹響巖雪夜䆫明機¶
盡心猿伏神閑意馬行應知此來客身世兩無情¶
　　　神女祠¶
停車祠聖女凉葉下隂風龍氣石床濕鳥聲(一作/鳴)山廟¶
空長眉留桂綠丹臉寄蓮(一作/蘭)紅莫學陽臺畔朝雲暮¶
雨中¶
　　　送李定言南遊¶
酒酣輕别恨酒醒復離憂逺水應移棹髙峯更上樓簟¶
<pb:KR4c0079_WYG_002-14b>¶
凉清露夜琴響碧天秋重惜芳樽宴滿城無舊游¶
　　　早發中巖寺别契直上人¶
蒼蒼松桂隂殘月半西岑素壁寒燈暗紅爐夜火深厨¶
開山䑕散鐘盡嶺猿吟行役方如此逄師懶話心¶
　　　行次潼關題驛後軒¶
飛閣極層臺終童(終童/山名)此路囬山形朝闕(一作/岳)去河勢¶
抱(一作/入)關來鴈過秋風急蝉(一作/雞)鳴宿霧開平生無限¶
意驅馬任塵埃¶
<pb:KR4c0079_WYG_002-15a>¶
　　　晨起(宋本/作至)南亭呈裴明府¶
南齋夢釣竿晨起月猶殘露重螢依草風髙蝶委蘭池¶
光秋鏡澈山色曉(宋本/作曙)屏寒更戀陶彭澤無心議去官¶
　　　灞東題司馬郊園¶
楚翁秦塞住昔事李輕車白社貧思橘青門老種(宋本/作仰)¶
𤓰讀書三徑草沽酒一籬花更欲㝷芝术商山便寄家¶
　　　游維山新興寺宿石屏村謝叟家¶
晩過石屏村村長日漸(一作/易)曛僧歸下嶺見人語隔溪¶
<pb:KR4c0079_WYG_002-15b>¶
(一作/江)聞谷響寒耕雪山明夜燒雲家家扣銅鼔欲賽魯¶
將軍(村有魯/肅廟)¶
　　　送從兄歸隱藍溪三首¶
名髙猶(一作/尚)素衣(或作氣髙/身不達)窮巷掩荆扉漸老故人少¶
乆貧豪客稀塞雲横劒望山月抱琴歸幾日藍溪醉藤¶
花拂(一作莫遣藍/溪路青苔滿)釣磯¶
京洛多髙蓋憐兄劇㫁蓬身随一劒老家入萬山空夜¶
憶蕭關月行悲易水風無人知此意甘卧白雲中¶
<pb:KR4c0079_WYG_002-16a>¶
燕鴈下秋塘田家自此忙移蔬通逺水收果待繁霜野¶
碓㫪秔滑山厨焙茗香客来還有酒随事宿茅堂¶
　　　思歸¶
疊嶂平蕪外依依識舊邦氣髙詩易怨愁極酒難降樹¶
暗支公院山寒謝守䆫殷勤樓下水㡬日到荆江¶
　　　晩泊七里灘¶
天晩日沉沉歸舟繫栁隂江村平見寺山郭逺聞砧樹¶
宻猿聲響波澄鴈影深榮華暫時事誰識子陵心¶
<pb:KR4c0079_WYG_002-16b>¶
　　　寄題商洛王隠居¶
近逄商洛客知爾住南塘草閣平春水柴門掩夕陽随¶
蜂收野蜜尋麝采生香更憶前年醉松花滿石牀¶
　　　晨裝(一本作/洛中)¶
帶月飯行侣西游關塞長晨雞鳴逺戍宿鴈起寒塘雲¶
巻四山雪風凝千樹霜誰家遊俠子(一作歌/舞散)沉醉卧蘭¶
堂(一作停驂一囬/首隠隐見嵩陽)¶
　　　題韋隠居西齋(一作韋處/士山居)¶
<pb:KR4c0079_WYG_002-17a>¶
劚藥去還歸家人半掩扉山風藤子落溪雨豆花肥寺¶
逺僧来少橋危客過稀不聞砧杵動(一作/響)應觧製荷衣¶
　　　送李暝秀才西行¶
萬里不辭勞寒裝疊緼(一作/雪)袍停車山店雨挂席海門¶
濤鷹勢暮偏急鶴聲秋更髙知君北邙路留劒泣黄蒿¶
　　　馬鎭西故第¶
将軍乆巳沒行客自興哀功業山長在繁華水不廽亂¶
藤(一作/芹)侵廢井荒菊上叢臺借問此中事幾家歌舞來¶
<pb:KR4c0079_WYG_002-17b>¶
　　　重遊鬱林寺道𤣥上人院¶
藤杖叩松關春深(一作/溪)劚藥還雨晴巢燕急波暖浴鷗¶
閒倚檻花臨水囬舟月照山憶歸師莫笑書劒在人間¶
　　　泛溪¶
疑與武陵通青谿碧嶂中水寒深見石松晩静聞風遯¶
迹驅雞吏冥心失馬翁纔應畢婚嫁還此息㣲躬¶
　　　送樓煩李别駕¶
琴清詩思勞更欲學龍韜王粲暫停筆吕䖍初佩刀夜¶
<pb:KR4c0079_WYG_002-18a>¶
吟關月静秋望塞雲髙去去從軍樂鵰飛代馬豪¶
　　　聞兩河用兵因貽友人¶
故人日巳逺身事與誰論性拙難趨世心孤易感恩秋¶
悲憐宋玉夜舞笑劉琨徒有干時策青山尚掩門¶
　　　獻白尹(即樂/天也)¶
醉舞任生涯褐寛烏帽斜庾公先在郡踈傅早還家林¶
晩鳥争樹園春蝶(宋本/作蜂)䕶花髙吟應更逸嵩洛舊煙霞¶
　　　茅山贈梁尊師¶
<pb:KR4c0079_WYG_002-18b>¶
雲屋何年客青山白日長種花春掃雪看籙夜焚香上¶
象壺中濶平生夢裏忙幸承仙籍後乞取(一作/與)大還方¶
　　　聞薛先軰陪大夫看早梅因寄¶
澗梅寒正發莫信笛中吹素艶雪凝樹清香風滿枝折¶
驚山鳥散㩦任野蜂随今日從公醉何人倒接䍦¶
　　　送前緱氏韋明府南游¶
酒䦨横劒歌日暮望關河道直去官早家貧為客多山¶
昬函谷雨木落洞庭波莫盡逺游興故園荒薜蘿¶
<pb:KR4c0079_WYG_002-19a>¶
　　　㸔雪¶
松亞竹珊珊心知萬井歡山明迷舊徑溪滿漲新瀾客¶
醉瑶臺曙兵防玉塞寒紅樓知有酒誰肯學袁安¶
　　　江上燕别(以下二首一/作趙嘏詩)¶
雲物如故鄉山川異岐路年來(宋本/作年)未歸客馬上春欲¶
暮一樽花下酒殘日水西樹不待管絃終揺鞭背花去¶
　　　贈僧¶
心法本無住流沙歸復來錫随山鳥動經附海船回洗¶
<pb:KR4c0079_WYG_002-19b>¶
足栁遮寺坐禅花委苔唯將一童子又欲上天台¶
　　　趨慈和寺移宴¶
髙寺移清宴漁舟繋綠蘿潮平秋水濶雲斂暮山多廣¶
檻停簫鼓繁絃散綺羅西樓半床月莫問夜如何¶
　　　留贈偃師主人¶
孤城漏未殘徒侣拂征鞍洛北去游(宋本一/作愁)逺淮南歸¶
夢䦨曉燈回壁暗晴雪卷簾寒更盡主人酒出門行路¶
難¶
<pb:KR4c0079_WYG_002-20a>¶
　　　送南陵李少府¶
髙人亦未閒來徃楚雲間劒在心應壯書窮鬢巳斑落¶
帆秋水寺驅馬夕陽山明日南昌尉空齋又掩關¶
　　　别韋處士¶
南北㫁蓬飛别多相見稀更傷今日酒未換昔年衣舊¶
友幾人(宋本一/作多)在故鄉何處歸秦原向西路雲晩雪霏¶
霏¶
　　　九日登樟亭驛樓¶
<pb:KR4c0079_WYG_002-20b>¶
鱸鱠與蓴羮西風片席輕潮囬孤島晩(一作/逺)雲斂衆山¶
晴丹羽下髙閣黄花埀古城因秋倍多感鄉樹接咸京¶
　　　再遊越中傷朱餘慶(當作/慶餘)先軰直上人¶
昔年湖上客曽(宋本/作留)訪雪山翁王氏船猶在蕭家寺巳¶
空月髙花有露煙合水無風處處多遺韻何曽入剡中¶
　　　京口津亭送張崔二侍御¶
愛樹滿西津津亭墮淚頻素車應度洛珠履更歸秦水¶
接三湘暮山通五嶺春傷離與懷舊明日白頭人¶
<pb:KR4c0079_WYG_002-21a>¶
　　　江樓夜别¶
離别奈情何江樓凝艶歌蕙蘭秋露重蘆葦夜風多深¶
怨寄清瑟逺愁生翠蛾酒酣相顧起明月棹寒波¶
　　　送惟素上人歸新安¶
山空葉復落一逕下新安風急渡溪晩雲(宋本/作雪)晴歸寺¶
寒㝷雲䇿藤杖向日倚蒲團寕憶西游客勞勞歌路難¶
　　　霅上宴别¶
山㫁水茫茫洛人(一作/濱)西路長笙歌留逺棹風雨寄華¶
<pb:KR4c0079_WYG_002-21b>¶
堂紅壁耿秋燭翠簾(一作/檐)凝曉香誰堪從此去雲樹滿¶
陵陽¶
　　　下第别楊至之¶
花落水潺潺十年離舊山夜愁添白髪春淚減朱顔孤¶
劒北游塞逺書東出關逄君話心曲一醉灞陵間¶
　　　㝷戴處士¶
車馬長安道誰知大隐心蠻僧留古鏡蜀客寄新琴晒¶
藥竹齋暖𢷬茶松院(宋本一/作逕)深思君一相訪殘雪似山¶
<pb:KR4c0079_WYG_002-22a>¶
隂¶
　　　放猿¶
殷勤觧金鎻昨(一作/别)夜雨淒淒山淺憶巫峽水寒思建¶
溪逺尋(宋本一/作好依)紅樹宿深向(一作/入)白雲啼好覔來時(一/作)¶
(便覔/南歸)路煙蘿莫共(一作/自)迷¶
　　　將離郊園留示弟姪¶
身賤與心違秋風生旅衣乆貧辭國逺多病在家稀山¶
暝客初散樹凉人未歸西都萬餘里明旦别柴(一作/荆)扉¶
<pb:KR4c0079_WYG_002-22b>¶
　　　夜歸丁夘橋村舍¶
月凉風静夜歸客泊巖前橋響犬遥吠庭空人散眠紫¶
蒲低水檻紅葉半江船自有還家計南湖二頃田¶
　　　題青山館(即謝/公館)¶
昔人詩酒地芳草思王孫白水半塘岸青山横郭門懸¶
巖碑巳折盤石井猶存無處繼行樂野花空一樽¶
　　　秋日衆哲(宋本作/白沙)館對竹¶
蕭蕭凌雪霜濃翠異三湘踈影月移壁寒聲風滿堂捲¶
<pb:KR4c0079_WYG_002-23a>¶
簾秋更早髙枕夜偏長忽憶秦(宋本/作南)溪路萬竿今正凉¶
　　　春日題韋曲野老村舍二首¶
遶屋遍(宋本/作樹)桑麻村南第一家林繁樹勢直溪轉水紋¶
斜竹院晝㸔笋藥欄春賣花故園歸未得到此是天涯¶
背嶺枕南塘數家村落長鶯啼㓜婦懶蠶出小姑忙煙¶
草近溝濕風花臨路香自憐非楚客春望亦心傷¶
　　　崇聖寺别楊至之¶
蕭寺暫時(一作/相)逄離憂滿病容寒齋秋少燕隂壁夜多¶
<pb:KR4c0079_WYG_002-23b>¶
蛩樹暗水千里山深雲萬重懷君在書信莫過鴈囬峯¶
　　　途經李翰林墓¶
氣逸何人識才髙舉世疑禰生狂善(一作/觧)賦陶令醉能¶
(一作/吟)詩碧水鱸魚怨青山鵩鳥悲至今孤塚在荆棘楚¶
江湄¶
　　　嚴陵釣臺貽行侣¶
故人天下定歸釣碧巖幽舊迹随苔古髙名寄水流鳥¶
喧羣木晩蝉急衆山秋更待新安月慿君暫駐舟¶
<pb:KR4c0079_WYG_002-24a>¶
　　　南樓春望¶
南樓春一望雲水共昬昬野店歸山路危橋帶郭村暗¶
煙和草色夜雨長溪㾗下岸誰家住殘陽半掩門¶
　　　送無夢道人先歸甘露寺¶
飄飄(一作/飄颻)随晩浪杯影入鷗羣岸凍千般雪巖隂一寺¶
雲夜燈江北見寒磬浦西聞鶴嶺煙霞在歸期不羡君¶
　　　閒居孟夏即事¶
綠樹䕃青苔柴門臨(一作/向)水開簟凉初熟麥枕膩(一作/潤)¶
<pb:KR4c0079_WYG_002-24b>¶
乍經梅魚躍海風(一作/雲)起鼉鳴江雨來佳人竟何處(一/作)¶
(期今/巳晩)日夕上樓臺¶
　　　題灞西駱隠士¶
磻溪連灞水商嶺接秦山青漢不回駕白雲長(一作/空)掩¶
關雀喧知鶴静鳬戯識(一作/覺)鷗閒却笑南昌尉悠悠城¶
市間¶
　　　溪亭二首¶
溪亭四面山横栁半溪灣蝉響螗螂急魚深翡翠閒水¶
<pb:KR4c0079_WYG_002-25a>¶
寒留客醉月上與僧還猶戀蕭蕭竹西齋未掩關¶
暖枕眠溪栁僧齋昨夜期茶香秋夢後松韻晩吟時共¶
戯魚翻藻爭棲鳥墮枝重陽應一醉栽菊助東籬¶
　　　秋日赴闕題潼關驛樓¶
紅葉晩蕭蕭長亭酒一瓢殘雲歸太華踈雨過(一作/落)中¶
條樹色随關逈河聲入海遥帝鄉明日到猶自夢漁樵¶
(别本作行次潼關逄魏扶東歸首句云南北㫁蓬/飄下五句並同卒章云勞歌此分首風急馬蕭蕭)¶
　　　呉門送客早發¶
<pb:KR4c0079_WYG_002-25b>¶
呉歌咽深思楚客怨歸程寺曉樓臺逈(一作鐘/聲逺)江秋管¶
吹清早朝低水檻殘月下山城惆悵回舟日湘南春水¶
生¶
　　　送太昱禪師¶
禪床深竹裏心與徑山期結社多髙客登壇盡小師早¶
秋歸寺逺新雨上灘遲别後江雲碧南齋一首詩¶
　　　旅懷¶
征車(一作/輪)何軋軋南北極天涯孤枕易為客逺書難到¶
<pb:KR4c0079_WYG_002-26a>¶
家鄉連雲外樹城閉月中花猶有扁舟思(一作/興)前年别¶
若耶¶
　　　南亭與首公讌集¶
秋來水上亭㡬處似巖扃戯鳥翻紅葉游龜帶綠萍管¶
絃心戚戚羅綺鬢星星行樂非吾事西齋尚有螢¶
　　　早發夀安次永夀渡¶
東西車馬塵鞏洛與咸秦山月夜行客水煙朝渡人樹¶
凉風浩浩灘淺石磷磷㑹待功名就扁舟寄此身¶
<pb:KR4c0079_WYG_002-26b>¶
　　　泊松江渡¶
漠漠故宫地月凉風露(一作/雲木)幽雞鳴荒戍曉(一作/暗)鴈過¶
古城秋楊栁北歸路蒹葭南渡舟去鄉今巳逺更上望¶
京樓¶
　　　送魚思别處士歸有懷¶
讌罷衆賓散(一作/送)長歌㩦一枝溪亭相送逺山郭獨歸¶
遲風檻夕雲散月軒寒露滋病來雙鬢白不是舊離時¶
　　　重經姑蘇懷古二首(此下八十三/首宋本闕)¶
<pb:KR4c0079_WYG_002-27a>¶
越兵驅綺羅越女唱吳歌宫盡燕聲少臺荒麋跡多茱¶
萸埀晩(一作/曉)露菡蓞落秋波無復君王醉滿城顰翠娥¶
香徑繞呉宫千帆落照中鸛鳴山欲雨魚躍海多風城¶
帶晩莎綠池連秋蓼紅當年國門外誰識(一作/信)伍貟忠¶
　　　將赴京師留題孫處士山居二首¶
草堂近西郭遥對敬亭開枕膩江雲起簟凉山雨來髙¶
歌懷地肺逺賦憶天台應學相如志終湏駟馬囬¶
西巖有髙興路僻㡬人(一作/有誰)知松䕃花開晩(一作/少)山寒¶
<pb:KR4c0079_WYG_002-27b>¶
酒熟遲游從随野鶴休息遇靈龜長見隣翁説容華似¶
舊時¶
　　　下第寓居崇聖寺感事¶
懷玉(一作/土)泣京華舊山歸路賖静依禅客院幽學野人¶
家林晩鴉争樹園春蝶䕶花東門有閒地誰種邵平𤓰¶
　　　晩發天井關寄李師晦¶
山在水㴞㴞流年欲(一作/惜)二毛湘潭歸夢逺燕趙客程¶
勞露曉紅蘭重雲晴碧樹髙逄秋正多感萬里别同袍¶
<pb:KR4c0079_WYG_002-28a>¶
　　　喜逺書¶
端居換時節離恨隔龍瀧苔色上春閣栁隂移晩忩寄¶
懷因桂水流淚極楓江此日南來使金盤魚(一作/鯉)一雙¶
　　　懷江南同志¶
南國别經年雲晴波接天蒲深鸂鶒戯花暖鷓鴣眠竹¶
暗湘妃廟楓隂楚客船唯應洞庭月萬里共娟娟¶
　　　洛中秋日¶
故國無歸處官閒憶逺遊呉僧秣陵寺楚客洞庭舟乆¶
<pb:KR4c0079_WYG_002-28b>¶
病先知雨長貧早覺秋壯心能幾許伊水更東流¶
　　　將赴京師蒜山津送客還荆渚¶
樽前萬里愁楚塞與皇州雲識瀟湘雨風知鄠杜秋潮¶
平猶倚棹月上更登樓他日滄浪水漁歌對白頭¶
　　　潼關蘭若¶
來徃幾經過前軒枕大河逺帆春水濶髙寺夕陽多蝶¶
影下紅藥鳥聲喧綠蘿故山歸未得徒詠採芝(一作/&KR0340;)歌¶
　　　翫雪寄河南尹劉大夫¶
<pb:KR4c0079_WYG_002-29a>¶
艶陽無處避皎潔不成容素質添瑶水清光散玉峯眠¶
鷗猶戀草棲鶴未離松聞在金鑾望(一作/賞)羣仙對九重¶
　　　陪越中使院諸公鏡波館餞明台裴鄭二使君¶
傾幕來華館淹留二使君舞移清夜月歌㫁碧空雲海¶
郡樓臺接江船劒㦸分明時自騫翥無復嘆離羣¶
　　　春泊弋陽¶
江行春欲半孤枕弋陽隄雲暗猶飄雪潮寒未應溪飲¶
猿聞棹散飛鳥背船低此路成幽絶家山鞏洛西¶
<pb:KR4c0079_WYG_002-29b>¶
　　　晨别翛然上人¶
呉僧誦經罷敗衲倚蒲團鐘韻花猶斂樓隂月向殘晴¶
山開殿響秋水捲簾寒獨恨孤舟去千灘復萬灘¶
　　　送客江行¶
蕭蕭蘆荻花郢客獨辭家逺棹依山響危檣轉浦斜水¶
寒澄淺石潮落漲虚沙莫與征徒望鄉園去漸賖¶
　　　將歸塗口宿鬰林寺道𤣥上人院二首¶
西巖一磬長僧起樹蒼蒼開殿洒寒水誦經焚晩香竹¶
<pb:KR4c0079_WYG_002-30a>¶
風雲㫁散杉露月猶光無復重來此歸舟凌夕陽¶
春㝷採藥翁歸路宿禅宮雲起客眠處月殘僧定中藤¶
花深洞水檞(一作/松)葉滿山風清境不能住朝朝慙逺公¶
　　　題宣州元處士幽居¶
潺湲遶門水未省濯纓塵鳥散千巖曙蜂来一逕春杉¶
松還待客芝朮不求人寕學磻溪叟逄時罷隠淪¶
　　　送李秀才¶
南樓送郢客西郭見荆門鳬鵠下寒渚牛羊歸逺村蘭¶
<pb:KR4c0079_WYG_002-30b>¶
舟倚行棹桂酒掩餘樽重此一留宿前村煙水昬¶
　　　題倪處士舊居¶
儒翁九十餘舊向此中居生寄一壺酒死留千卷書檻¶
摧新竹少池淺故蓮踈但有子孫在帶經還荷(一作/自)鋤¶
　　　贈梁将軍¶
曽經黒山賊一劒出重圍年長窮書意時清隠釣磯(一/作)¶
(戰/機)髙齋雲外住瘦馬月中歸唯説鄉心苦春風鴈北飛¶
　　　春望思舊游¶
<pb:KR4c0079_WYG_002-31a>¶
適意(一作/何䖏)極春日南臺披薜蘿花光晴漾漾山色晝峩¶
峩湘水(一作/渚)美人逺信(一作/漢)陵豪客多唯慿一瓢酒弹¶
瑟縦髙歌¶
　　　病中二首¶
三年嬰(一作/旬憂)酒渴髙卧似袁安秋色鬢應改夜凉心已¶
寛風衣藤簟滑露井竹床寒卧憶郊扉月㤙深未挂冠¶
私(一作/欲)歸人暫適(一作/静)扶杖遶西林風急栁溪響露寒¶
莎逕深一身仍白髪萬慮只丹心此意無言處髙忩托¶
<pb:KR4c0079_WYG_002-31b>¶
素琴¶
　　　姑熟官舍寄汝洛友人¶
官静亦無能平生少面朋務開(一作/閑)唯印吏公退只棊¶
僧藥鼎初寒火香(一作/書)龕欲夜燈安知北溟水終日送¶
搏鵬¶
　　　恩徳寺¶
樓臺横復重猶有半巖空蘿洞淺深水竹廊髙下風晴¶
山踈雨後秋樹(一作/磬)㫁雲中未盡平生意孤帆又向東¶
<pb:KR4c0079_WYG_002-32a>¶
　　　天竺寺題葛洪井¶
羽客錬丹井井留(一作/存)人巳無舊泉青石下餘(一作/移)甃¶
碧山隅雲朗鏡開匣月寒氷在壺仍聞醸仙(一作/春)酒此¶
水(一作/味)過瓊酴¶
　　　朗上人院晨坐¶
簟凉襟䄂清日沒尚殘星山果落秋院水花開曉庭踈¶
藤風嫋嫋圎桂露㝠冥正憶江南寺巖齋聞誦經¶
　　　送客歸湘楚¶
<pb:KR4c0079_WYG_002-32b>¶
無辭一杯酒昔日與君深秋色換歸鬢曙光生别心桂¶
花山廟冷楓樹水樓隂此路千餘里應勞楚客吟¶
　　　過故友舊居¶
徃年公子宅夜宴樂難忘髙竹動踈翠早蓮(一作/荷)飄暗¶
香珠門凝寳瑟綺席遞華觴(一本作門人凝寳/瑟坐客逓華觴)今日皆¶
何處閉門春草長(一作/荒)¶
　　　送客歸峽中¶
津亭多别離楊栁半無(一作/枯)枝住接猿啼處行逄鴈過¶
<pb:KR4c0079_WYG_002-33a>¶
時江風颺帆急山月下樓遲還就西齋宿煙波勞夢(一/作)¶
(所/)思¶
　　　題冲沼上人院¶
劚(一作/斵)石種松(一作/杉)子數根(一作/株)侵杳冥天寒猶講律¶
雨暗尚(一作/亦)㝷經小殿燈千盞深爐水一瓶碧雲多别¶
思休到望溪(一作/江)亭¶
　　　和畢貟外雪中見寄¶
仙署掩清景雪華松桂隂夜凌瑶席宴春寄玉京吟燭¶
<pb:KR4c0079_WYG_002-33b>¶
晃埀羅幕香寒重繡衾相思不相訪煙月剡溪深¶
　　　春醉¶
酒醲花一樹何暇卓文君客坐長先飲公閒半巳醺水¶
鄉春足雨山郭夜多雲何以参禅理榮枯盡不聞¶
　　　題岫上人院¶
病客與僧門頻來不掩關髙忩雲外樹踈磬雨中山離¶
索秋蟲響登臨夕鳥還心知落帆處明月淛河灣¶
　　　送客南歸有懷¶
<pb:KR4c0079_WYG_002-34a>¶
綠水暖青蘋湘潭萬里春瓦樽留海客銅鼔賽江神避¶
雨松(一作/歸)楓岸看雲楊(一作/漾)栁津長安一杯酒座上有¶
歸人¶
　　　李生棄官入道因寄¶
西巖一徑通(一作千巖/路不窮)知學(一作/訪)採芝翁寒暑丹心外¶
光隂白髪中水深魚避釣雲逈鶴辭籠坐想還家日人¶
非井邑空¶
　　　長興里夏日南隣避暑¶
<pb:KR4c0079_WYG_002-34b>¶
侯家(一作/門)大道旁蝉噪樹蒼蒼開鏁洞門逺下簾賓(一/作)¶
(髙/)館凉欄圍紅藥盛架引綠蘿長永日一欹枕故山雲¶
水(一作/外)鄉¶
　　　送韓校書¶
恨與前歡隔愁因此㑹同跡髙芸閣吏名散雪樓翁城¶
閉三秋雨帆飛一夜風酒醒鱸鱠美應在竟陵東¶
　　　秋晩登城¶
城髙不可下永日一登臨曲檻凉颷急空楼返照深葦¶
<pb:KR4c0079_WYG_002-35a>¶
花迷夕棹梧葉散秋砧謾作歸田賦蹉&KR0760;嵗欲隂¶
　　　江西鄭常侍赴鎭之日有寄因酬和¶
來暮亦何愁金貂在鷁舟斾随寒浪動帆帶夕陽收布¶
令滕王閣裁詩郢客樓即應歸鳯詔中外賛天休¶
　　　䝉河南劉大夫見示與吏部張公喜雪酬唱輙¶
　　　　敢攀和¶
風度龍山暗雲凝象闕隂瑞花瓊樹合仙草玉苖深欲¶
醉梁王酒先調楚客琴即應携手去将此助商霖¶
<pb:KR4c0079_WYG_002-35b>¶
　　　下第送宋秀才游岐下楊秀才還江東¶
年来不自得一望幾傷心風轉蕙蘭色月移松桂隂馬¶
随(一作/嘶)邉草逺帆落海雲深明旦各分手(一作從此/無鄉别)更¶
聼梁甫吟¶
　　　南亭偶題¶
城下水瀠廽潮衝野艇來鳥驚山果落龜泛綠萍開白¶
首書千卷朱顔酒一杯南軒自流涕不是望燕臺¶
　　　與裴秀才自越西歸阻凍登丘山寺¶
<pb:KR4c0079_WYG_002-36a>¶
春草越呉間心期旦夕還酒鄉逄客病詩境遇僧閒倚¶
棹氷生浦登樓雪滿山東風不可待歸鬢坐(一作/巳)斑斑¶
　　　太和初靖恭里感事(後有聞宋相公申錫下世/一篇辭旨略同但七言少)¶
　　　　(異/耳)¶
清湘弔屈原埀淚擷蘋蘩訪起乘軒鶴機沈在檻猿乾¶
坤三事貴華夏一夫寃寕有唐虞世心知不為言¶
　　　與侯春時同年南池夜話¶
蘆葦暮脩脩溪禽上釣舟露凉花斂夕風静竹含秋素¶
<pb:KR4c0079_WYG_002-36b>¶
志應難契清言豈易求相歡一瓢酒明日醉西樓¶
　　　廣陵送剡縣薛明府赴任¶
車馬楚城濠清歌送濁醪露花羞别淚煙草譲歸袍鳥¶
浴春塘暖猿吟暮嶺髙㝷仙在仙骨不用廢牛刀¶
　　　游果晝二僧院¶
何必老林泉冥心便是禅講時開院去齋後下簾眠鏡¶
朗燈分㷔香銷印絶煙眞乘不可到雲盡月明天¶
　　　題官舎¶
<pb:KR4c0079_WYG_002-37a>¶
燕鴈水鄉飛京華信自稀簞瓢貧守道書劒病忘機疊¶
鼓吏初散繁(一作/踈)鐘鳥獨歸髙梧與踈(一作/煙)栁風雨似¶
郊扉¶
　　　酬報先上人登樓見寄(上人自/峽而來)¶
丹葉下西樓知君萬里愁鐘非黔峽寺帆是敬亭舟山¶
色和雲暮湖光共月秋天台多道侣何惜更南遊¶
　　　曉過鬰林寺戯呈李明府¶
身閒白日長何處不㝷芳山崦登樓寺溪灣泊晩航(一/作)¶
<pb:KR4c0079_WYG_002-37b>¶
(檣/)洞花蜂聚蜜巖柏麝留香若指求仙路劉即與阮郎¶
　　　泛舟㝷鬰林寺道𤣥上人遇雨而返因寄¶
禅扉倚石梯雲濕雨淒淒草色分松徑泉聲咽(一作/溢)稲¶
畦棹移灘鳥沒鐘㫁嶺猿啼入夜花如雪廽舟憶剡溪¶
　　　鬰林寺¶
臺殿冠嵯峨春來日日過水分諸院少雲近上方多衆¶
籟凝絲竹繁英耀綺羅酒酣詩自逸乘月棹寒波¶
　　　題崇聖寺(寺即故/宫也)¶
<pb:KR4c0079_WYG_002-38a>¶
西林本行殿池榭日坡陁雨𬨨水初漲雲開山漸多曉¶
街埀御栁秋院閉宫莎借問龍歸處鼎湖空碧波¶
　　　贈髙處士¶
宅前雲水滿髙興一書生埀釣有深意望山多逺情夜¶
棋留客宿春酒勸僧傾未作干時計何人問姓名¶
　　　送僧歸金山寺¶
老歸江上寺不忘(去/聲)舊師恩駐錫逄山色停杯(一作/橈)見¶
浪㾗秋濤吞楚驛曉月上荆門為訪題詩處莓苔㡬字¶
<pb:KR4c0079_WYG_002-38b>¶
存¶
　　　金谷桃花¶
花在舞樓空年年依舊紅淚光停曉露愁態倚春風開¶
處妾先死落時君亦終東流三兩片應在(一作/到)夜泉中¶
　　　憶長洲¶
香徑小船通菱歌遶故宫魚沈秋水静鳥宿暮山空荷¶
葉橋邊雨蘆花海上風歸心無處托髙枕畵屏中¶
　　　再寄殷堯藩秀才¶
<pb:KR4c0079_WYG_002-39a>¶
直道知難用經年向水濱宅從栽竹貴家為買書貧就¶
學多新(一作/名)客登朝盡故人蓬萊自有路莫羡武陵春¶
　　　題鄒處士隱居¶
桑柘滿江村西齋對海門浪衝髙岸響潮入小池渾巖¶
樹䕃棋局山花落酒樽相逄亦(一作/歡更)留宿還似識王孫¶
　　　送僧歸敬亭山寺¶
十年劒中路傳盡本師經曉月下黔峽秋風歸敬亭開¶
門新樹綠登閣舊山青遥想論禪處松隂水一瓶¶
<pb:KR4c0079_WYG_002-39b>¶
　　　新卜原上居寄袁校書¶
貧居樂游此江海思迢迢雪夜書千巻花時酒一瓢獨¶
愁秦樹老孤夢楚山遥有路應相念風塵滿黒貂¶
　　　天街曉望¶
明星(一作/曉)低未央蓬闕迥蒼蒼疊鼔催殘月疎鐘迎早¶
霜關防浮瑞氣宫館耀神光再拜為君夀南山髙且長¶
　　　江上喜洛中親友繼至¶
戰馬昔紛紛(一作向/河濱)風驚嵩少塵全家南渡逺舊友北¶
<pb:KR4c0079_WYG_002-40a>¶
來頻罷酒松筠晩賦詩楊栁(一作/蘭杜)春誰(一作/何)言今夜月¶
同是洛陽人¶
　　　下第歸朱方寄劉三復¶
素衣京洛塵歸棹過南津故里跡猶在舊交心更親月¶
髙蕭寺夜風暖庾樓春詩酒應無暇朝朝問旅人¶
　　　送客歸呉興¶
綠水棹雲月洞庭歸路長春橋懸酒幔(一作/斾)夜柵集茶¶
檣箬葉沈溪暖蘋花遶郭香應逄栁太守為說過瀟湘¶
<pb:KR4c0079_WYG_002-40b>¶
　　　月夜期友人不至¶
坐待故人宿月華清興秋管絃誰處醉池館此時愁風¶
過渚蒲動露含山桂幽孤吟不可(一作/覺)曙昨夜共登樓¶
　　　白馬寺不出院僧¶
禪心空巳寂世路仕多岐到院客長見閉關人不知寺¶
喧聽講絶厨逺送齋遲牆外洛陽道東西無盡時¶
　　　寄袁都校書¶
擾擾換時節舊山琪樹隂猶乖青漢志方(一作/空)負白雲¶
<pb:KR4c0079_WYG_002-41a>¶
心廣陌埃塵逺重門管吹深勞歌極西望芸省有知音¶
　　　贈栁璟馮陶二校書¶
霄漢兩飛鳴喧喧動禁城桂堂同日盛芸閣間年榮香¶
掩蕙蘭氣韻髙鸞鶴聲應憐茂陵客未有子虚名¶
　　　王秀才自越見訪不遇題詩而廻因以酬寄¶
南齋知數宿半為木蘭開晴閣留詩遍春帆載酒回煙¶
深楊子宅雲㫁越王臺自有孤舟興無妨更一來¶
　　　秋霽潼關驛亭¶
<pb:KR4c0079_WYG_002-41b>¶
霽色明髙巘關河獨望遥殘雲歸太華疎雨過中條鳥¶
散綠蘿静蝉稀紅樹凋何言此時節去去任蓬飄¶
　　　送客歸蘭溪(婺州/屬邑)¶
花下送歸客路長應過秋暮随江鳥宿寒共嶺猿愁衆¶
水喧嚴瀬羣峯抱沈樓因君幾南望曽向此中遊¶
　　　貽終南山隱者¶
中巖多少隱提榼抱琴游潭冷薜蘿晩山香松桂秋瓢¶
閒髙樹掛杯急曲池流獨有迷津客東西南北愁¶
<pb:KR4c0079_WYG_002-42a>¶
　　　送李文明下第鄜州覲兄¶
征夫天一涯醉贈别君詩鴈迥参差逺龍多次第遲寗¶
歌還夜苦宋賦更秋悲的的遥相待清風白露時¶
　　　送叚覺歸東陽兼寄竇使君(東陽婺/州屬邑)¶
山水引歸路陸即從此諳秋茶埀露細寒橘帶霜甘臺¶
倚烏龍嶺樓侵白鴈潭沈公如借問心斷淛河南(烏龍/嶺白)¶
(鴈潭地名在嚴州沈約/曽守婺以比竇使君也)¶
　　　韶州送竇司直出嶺¶
<pb:KR4c0079_WYG_002-42b>¶
江曲山如畵貪程亦駐舟果随巖狖(音柚䑕/屬善旋)落槎帶水¶
禽流客散他鄉夜人歸故國秋樽前掛帆去風雨下(一/作)¶
(任/)西樓¶
　　　傷馮秀才¶
旅葬不可問茫茫西隴頭水雲(一作/煙)青草濕山月白楊¶
愁(一作/秋)琴信有時罷劒傷無處留淮南舊煙月孤棹更¶
逄秋(一作淮南今夜/月孤棹倚西樓)¶
　　　送鄭寂上人南行¶
<pb:KR4c0079_WYG_002-43a>¶
儒家有釋子年少學支公心出是非外跡辭榮辱中錫¶
寒秦嶺月杯急楚江風唯怨故園思小秋梨葉紅¶
　　　贈王處士¶
歸卧養天真鹿裘烏角巾茂陵閒乆病彭澤醉長貧冠¶
蓋西園夜笙歌北里春誰憐清渭曲(一作/上)又老釣魚人¶
　　　送友人歸荆楚¶
調瑟勸離酒苦諳荆楚門竹斑悲帝女草綠怨王孫潮¶
落九疑迥雨連三峽昬同來不同去迢遞更傷魂¶
<pb:KR4c0079_WYG_002-43b>¶
　　五言絶句五首¶
　　　長安早春¶
雲月有歸處故山清洛南秦城一花發春夢遍(一作/滿)江¶
潭¶
　　　塞下¶
夜戰桑乹北(一作/雪)秦兵半不歸朝來有鄉信猶自寄征¶
衣¶
　　　思天台¶
<pb:KR4c0079_WYG_002-44a>¶
赤城雲雪深山客負歸心昨夜西齋宿月明琪樹隂¶
　　　聞歌¶
新秋絃管清時轉遏雲聲曲盡不知處月髙風滿城¶
　　　雨中憶湖山居¶
前山風雨涼歇馬坐埀楊何處芙蓉落南渠秋水香¶
　散體詩¶
　　五言一首¶
　　　寄郴州李相公¶
<pb:KR4c0079_WYG_002-44b>¶
髙樓王與謝逸韻比南金不遇銷憂日埃塵誰復㝷曠¶
懷淡得䘮失意縱登臨彩檻浮雲迥綺忩明月深虬龍¶
壓滄海鴛鸞思鄧林青雲傷國語(一作/器)白髪軫鄉心功¶
髙恩自洽道直謗徒侵應笑靈均恨江畔獨行吟¶
　¶
　¶
　¶
　丁夘詩集巻下¶
